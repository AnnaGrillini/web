Soffermandosi sulle persone che sceglievano di partire, per un periodo o per il resto della vita, è possibile osservare che erano tra i 18 e i 40 anni, con un deciso picco per i ventenni che sono ben 600 e per la gran parte uomini. L'emorragia di abitanti era quindi una perdita di giovani vite che lasciavano il territorio proprio negli anni della loro massima capacità produttiva e sociale, gli anni in cui auspicabilmente si sarebbero anche formati una famiglia.